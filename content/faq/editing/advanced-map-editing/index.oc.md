---
title: Cossí pòdi far una edicion de mapa mai avançada?
slug: cossí-pòdi-far-una-edicion-de-mapa-mai-avançada
description: Tutorial per editar OpenStreetMap amb d'otisses mai avançats coma ID, Go Map e Vespucci
updated: '2024-06-20'
taxonomies:
  faq:
  - Edicion de la mapa
extra:
  order: 40
aliases:
  - /oc/faq/editing/advanced-map-editing/
---

Organic Maps inclutz un editor simple e aisit d'utilizar que podètz emplegar per modificar la mapa. L'editor es, pasmens, limitat e permet solament d'apondre d'entitats pontualas simplas, çò que significa pas de contorns de bastiments, de rotas, de lacs, de vilas, etc. Se volètz cambiar quicòm que se pòt pas modificar amb l'editor integrat, es la bona pagina de las FAQ de legir.

Coma totas las donadas cartograficas utilizadas dins Organic Maps venon de [OpenStreetMap.org (OSM)](https://www.openstreetmap.org), podètz metre a jorn dirèctament la mapa ailà. Vòstras modificacions seràn puèi inclusas dins Organic Maps amb la mesa a jorn cartografica seguenta.

## Editors d'OpenStreetMap

Per editar OSM, i a plusors opcions. S'avètz un ordenador portable o de burèu a portada de man, val mai utilizar l'[ID Editor](https://www.openstreetmap.org/edit) que fonciona dins vòstre navigator. L'ID Editor es aisit pels debutants, e un ecran mai grand, una mirga e un clavièr facilitan l'edicion de la mapa.

Per l'edicion avançada de mapas dempuèi un aparelh mobil, utilizatz [Go Map](https://apps.apple.com/us/app/go-map/id592990211) per iOS o [Vespucci](https://play.google.com/store/apps/details?id=de.blau.android) per Android. Go Map es aisit pels debutants, mentre que Vespucci s'adreça a d'utilizaires mai avançats. LearnOSM provesís de tutorials per [Go Map](https://learnosm.org/en/mobile-mapping/gomap/) e [Vespucci](https://learnosm.org/en/mobile-mapping/vespucci/).

Per de modificacions mai simplas e mai ludicas, podètz tanben ensajar l'aplicacion [Every Door](https://every-door.app/) per iOS e Android e l'aplicacion [StreetComplete](https://streetcomplete.app/) per Android.

#### Editor ID

Per modificar OpenStreetMap amb l'Editor ID, seguissètz aquestas estapas:

1. Creatz un compte novèl o connectatz-vos sus [OpenStreetMap.org](https://www.openstreetmap.org)
2. Anatz a l'endrech que volètz modificar sus OpenStreetMap.org e clicatz sus *Modificar* en naut de la pagina
3. *Aviamatz lo tutorial* e seguissètz lo tutorial cort qu'explica l'Editor ID
4. Modificar la mapa
5. Enregistrar vòstras modificacions

Aquò's tot, fasètz ara partida de la comunautat OSM.

## Qué se passa amb mas modificacions ?

Un còp que clicatz sus *Enregistrar*, vòstras modificacions son apondudas instantanèament a la basa de donadas publica d'OSM. Doncas, siatz prudent quand modificatz. Dins Organic Maps, vòstras modificacions seràn visiblas après la mesa a jorn mensuala de la mapa seguenta.

Vòstre e-mail es pas publicat, mas d'autras personas poiràn veire vòstre nom d'utilizaire OSM. Coma OSM ofrís la possibilitat de discutir dels cambiaments, podètz recebre de questions sus vòstras modificacions de la part d'autres contribuïdors OSM. Seretz notificat d'aquò per l'adreça e-mail qu'avètz utilizada per enregistrar vòstre compte OSM. Coma OSM es un projècte comunautari que se basa sus la collaboracion, deuriatz totjorn respondre a aquestas questions.

## Comunautat e Wikí

OpenStreetMap es una comunautat. S'avètz besonh d'ajuda o de questions, las podètz pausar sul [Fòrum OSM](https://community.openstreetmap.org/c/help-and-support) o consultar la documentacion del [Wikí OSM](https://wiki.openstreetmap.org/).

## Etiquetas - Cossí fonciona lo modèl de donadas d'OSM

La basa de donadas d'OpenStreetMap conten d'Objèctes coma de Nòuds, de Traçats, de Zònas e de Relacions que son d'abstraccions de las caracteristicas del mond real. Aquestes Objèctes an d'Attributs, nomenats Etiquetas, per los descriure mai precisament. Una Etiqueta es una combinason Clau-Valor.

Coma aquò sembla mai complicat qu'es, donarem un exemple :
Un restaurant es, per exemple, cartografiat coma un Nòde o una Zòna amb l'etiqueta `amenity=restaurant`. D'autras etiquetas coma `cuisine=*` o `opening_hours=*` se pòdon puèi utilizar per mai de detalhs.

> Notatz que l'editor d'ID amaga l'estructura de donadas intèrna als utilizaires per èsser mai accessible als debutants. Mas per legir la documentacion del Wiki, un apercebut brèu de l'estructura de donadas es util.
Dins l'Editor d'ID, podètz veire los Tags que l'ID vos amaga en desrotlant la seccion *Tags* dins lo panèl lateral *Modificar l'element*.

## Nòtas OSM {#osm-note}

S'avètz pas lo temps o se lo problèma es tròp complicat per modificar vos-meteis las donadas OSM, las Nòtas OSM ([Wiki](https://wiki.openstreetmap.org/wiki/Notes)) son la solucion. Podètz plaçar una tala nòta a l'endrech de l'error de la mapa e descriure lo problèma en detalh. D'autres benevòls d'OSM pòdon alara ajudar e resòlver lo problèma. Recebretz de notificacions per corrièl via vòstre compte OSM se an mai de questions o se la Nòta OSM es resolguda.

1. Creatz un compte novèl o connectatz-vos sus [OpenStreetMap.org](https://www.openstreetmap.org)
   > Podètz tanben dobrir de Nòtas anonimas, mas aquò es pas recomandat perque seretz pas notificat quand lo problèma es resolgut o se i a mai de questions.
2. Fai un zoom sus l'emplaçament de la mapa sus [OpenStreetMap.org](https://www.openstreetmap.org) e clica sus *Ajustar una nòta a la mapa* (segonda icòna dempuèi lo bas dins lo menú de drecha). Puèi, trenha lo marcador blau de la mapa fins a l'emplaçament exacte.
   > Ensaja d'èsser tan precís coma possible.
3. Donatz una descripcion detalhada del problèma de la mapa e clicatz sus *Ajustar una nòta*
   > Per las botigas, per exemple, donatz lo nom e mencionatz çò que s'i vend o los servicis prepausats.