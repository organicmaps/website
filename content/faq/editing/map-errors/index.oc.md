---
title: Qualques endreches mancan sus la mapa o an de noms erronats.
description: Conselhs per corregir d'errors sus las mapas, far de modificacions e de mises a jorn d'objèctes directament dins Organic Maps o a travèrs OpenStreetMap.org
updated: '2024-06-20'
taxonomies:
  faq:
  - Edicion de la mapa
extra:
  order: 30
---

Nòstra font de donadas cartograficas es [OpenStreetMap](https://www.openstreetmap.org/) (OSM). Es un projècte cartografic similar a Wikipedia, mas per las cartas, ont cadun pòt crear e editar la carta del mond.

Se vesètz d'informacions incorrèctas, o se trobatz que d'unes objèctes mancan sus la mapa, podètz [daissar una nòta](https://www.openstreetmap.org/note/new) pels benevòls d'OSM o [vos inscriure](https://www.openstreetmap.org/user/new) e editar la mapa.

Quant mai de mond contribuisson, mai detalhadas son las cartas per totes. Cresèm que la carta mai detalhada del mond entièr, creada per la comunautat dubèrta, es sonque una question de temps.

**Nòtas:**

* Podètz tanben apondre de luòcs nòus, modificar d'informacions sus de POI e de bastiments existents (adreças, oraris d'obertura, noms) dirèctament dins Organic Maps. Un còp que vos connectatz amb vòstre compte OSM, vòstras modificacions seràn telecargadas automaticament sus OSM. Siatz prudent quand modificatz, pr'amor que vòstras modificacions seràn visiblas a totes los autres utilizaires.

* La basa de donadas OpenStreetMap es mesa a jorn cada minuta. Avèm per objectiu de metre a jorn las cartas dins l'aplicacion de 1 a 4 còps per mes. Se modificatz quicòm dins OSM, vòstras modificacions apareisseràn dins las mesas a jorn futuras de las cartas.