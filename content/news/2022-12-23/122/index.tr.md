---
title: "Mutlu yıllar dileriz 🎄"
date: 2022-12-23T23:02:13+00:00
slug: "we-wish-you-a-merry-christmas-and-a-happy-new-year"
---

Mutlu yıllar dileriz 🎄! Bizim için en güzel hediye; doğru şeyi yaptığımızı, zamanımızın ve çabalarımızın gezegendeki birilerine yardımcı olduğunu bilmektir 🌎. İşte size bizden küçük bir hediye 🎁: Yeni yılın Organic Maps güncellemesi [AppStore](https://apps.apple.com/app/organic-maps/id1567437057), [Google Play](https://play.google.com/store/apps/details?id=app.organicmaps), Huawei [AppGallery](https://appgallery.huawei.com/#/app/C104325611?local=en) ve [FDroid](https://f-droid.org/en/packages/app.organicmaps/)'de yayınlandı!

Bir sürü sorunu düzeltmemiz ve bir o kadar özelliği eklememiz gerekiyor (şu anda [GitHub'ımızda 1200'den fazla sorun/öneri mevcut](https://github.com/organicmaps/organicmaps/issues)). Birçoğu uygulamayı geliştirmekle alakalı. Bazı özellikler ise daha karmaşık. Bu özellikler ayrı, bağımsız açık kaynaklı proje olarak yapılabilir. Mesela; haritadaki yerlerin fotoğraf ve [yorumları](https://github.com/organicmaps/organicmaps/issues/2758), [trafik durumu](https://github.com/organicmaps/organicmaps/issues/1160) veritabanı, [toplu ulaşım](https://github.com/organicmaps/organicmaps/issues/837) hizmetleri, [bulut yedekleme ve eşitleme](https://github.com/organicmaps/organicmaps/issues/2082), çevrim içi harita, gezi planlama için web editörü, harita stili editörü, [seyahat rehberleri](https://github.com/organicmaps/organicmaps/issues/3648), diğer uygulamalar için API/SDK vs. [Bağış yaparak](https://organicmaps.app/donate/), katılarak veya böyle bir projeye liderlik ederek bize yardımcı olabilirsiniz!

[Organic Maps](https://organicmaps.app/tr) projesinin ana hedefi mevcut ticari haritalara açık ve gizlilik dostu bir alternatif oluşturmaktır. [Bağış](https://organicmaps.app/tr/donate/), yardım ve [desteğinizle](https://organicmaps.app/tr/support-us/) hizmetimizi herkese ücretsiz sunarken bu hedefe daha erken ulaşabiliriz. Ayrıca, Organic Maps'in geliştirilmesine yardımcı olabilecek herhangi bir bağış kampanyası biliyorsanız lütfen bize bildirin. Örneğin, [bu](https://prototypefund.de/) bağış kampanyası Almanya'daki katkıda bulunanlar tarafından kullanılabilir.

Ve son olarak, yeni yıl güncellemesinin tüm değişiklik notu:

Öne Çıkanlar:
* 16 Aralık 2022 tarihine ait yeni [OpenStreetMap](https://openstreetmap.org/) harita verileri
* İyileştirilmiş rota algoritması (hâlâ çözülmesi gereken bazı sorunlar var, lütfen bize bildirin)
* Artık highway=construction (yapım aşamasındaki yollar) üzerinden rota oluşturulmuyor 🙂
* KML dosyalarında artık çoklu yol geometrileri destekleniyor
* OpenTracks'tan KML 2.3 dosyası içe aktarırken oluşan hatalar düzeltildi
* Karmaşık KML dosyaları artık daha hızlı ayrıştırılıyor ve işleniyor
* Artık harita düzenleyici üzerinden bazı mağaza, galeri ve müzik okullarını ekleyebilirsiniz
* Arama sonuçlarında iyileştirilmiş şehir sınırları

Android:
* Bazı durumlar için "Konumu Etkinleştirin" kutucuğu düzeltildi
* Bölünmüş ekranda ve dikey/yatay döndürme esnasında oluşan çökme hatası düzeltildi
* Mekan sayfasında daha güvenilir pusula
* Yardım sayfasında iyileştirilmiş metin görünümü
* Yeni Mastodon simgesi

iOS:
* Ayarlar ve rota seçenekleri başlıkları artık koyu mod aktifken de görülebilir
* Menüyü görüntülerken oluşan çökme hatası düzeltildi

Harita Stilleri:
* Gece modunda geliştirilmiş, daha az parlak simgeler
* Bazı şehirlerde metro simgeleri düzeltildi
* Bariyerler artık alanlar ve ilişkiler için uygun şekilde gösteriliyor
* Dünya haritasında tekrarlayan isimler düzeltildi
* Mağara, boğaz, zirve, yanardağ, acil telefon, antik gemi, dondurma, gece kulübü, müzik mağazası, stadyum ve video oyunları simgeleri güncellendi
* leisure=pitch, historic, post office nesnelerine ait yanlış öncelikler düzeltildi
* Daha tutarlı dolu/yuvarlak simgeler

Çeviriler:
* Portekizce (Brezilya), İspanyolca (Meksika) ve Norveççe için TTS (Text-To-Speech — Metinden Konuşmaya) eklendi
* Almanca ve Macarca arama dizeleri düzeltildi
* Çekçe ve İspanyolca çeviriler güncellendi

Paha biçilmez yardımları için topluluğumuza ve Organic Maps'i seçtikleri için kullanıcılarımıza çok teşekkürler! 🙏 🙏 🙏

🎇 🎈 🎉 🎊 🎄 🎆
