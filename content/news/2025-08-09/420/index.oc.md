---
title: "Camins de randonnada e de ciclisme, noms de marcapaginas sus la mapa, seleccion de traças, grafic d'elevacion e mai encara dins la version d'agost"
date: 2025-08-09T10:00:00+00:00
taxonomies:
  news: ["Releases"]
---

Installatz la version d'agost d'Organic Maps, telecargatz las mapas mai recentas e descobrissètz de camins populars de randonnada e de ciclisme dins lo monde entièr ! Quichatz sul boton « Jaces » en naut a esquèrra per veire las rotas de bicicleta e de VTT en color, e tanben los camins oficials de randonnada e de passejada. Vesètz pas res a proximitat ? Alara es temps d'ajustar las informacions mancantas a OpenStreetMap.org, perque totas las donadas cartograficas d'Organic Maps venon d'aqueste projècte liure, gratuit e menat per la comunautat.

Sabiatz que quina traça que siá enregistrada o importada en GPX/KML sus la mapa pòt èsser seleccionada ? Las traças amb de donadas d'altitud aficharan lor grafic d'elevacion.

Per veire los noms dels marcapaginas sus la mapa, activatz aquesta foncion novèla dins los paramètres d'Organic Maps.

Mercés als nòstres contributors ❤️ e a vòstras [donacions](@/donate/index.oc.md), i a plan mai dins aquesta mesa a jorn.

P.S. ...e n'i aurà encara plan mai ! Vòstre sosten nos ajuda e nos motiva per bastir las melhoras mapas – ensemble.

### Nòtas detalhadas de version

- Afichatge dels camins de randonnada e de ciclisme d'OpenStreetMap (Viktor Govako)
- Afichatge dels noms de marcapaginas sus la mapa (Viktor Govako, Alexander Borsuk, Kiryl Kaveryn)
- Donadas OpenStreetMap actualizadas al 4 d'agost
- Correccion dels punts de començament/fin mancants en enregistrant una traça (Viktor Govako)
- Las rotas agricòlas e forestièras son ara exclosas del calcul d'itinerari (Viktor Govako)

#### iOS
- Resolucion de divèrses plantaments e melhora de l'estabilitat de la sincronizacion iCloud (Kiryl Kaveryn)
- Introduccion de títols multi-linhas dins las listas de marcapaginas (David Martinez)
- Correccion del problèma de zoom en deseleccionant una traça (Kiryl Kaveryn)
- Correccion de traduccions mancantas pels distributors (Alexander Borsuk)
- Correccion de problèmas d'dobèrtura de sites web amb de caractèrs encodats en percentatge (Alexander Borsuk)
- Remplaçament de traduccions mancantas per d'alternativas en anglés (Viktor Govako)

#### Android
- Ajust d'un grafic d'elevacion de traça e de la seleccion de traça sus la mapa (Kavi Khalique)
- Daissar una nòta sus OpenStreetMap se un punt d'interès (POI) novèlament ajustat es pas encara compatible amb Organic Maps (hemanggs)
- Supression del supòrt d'OpenGL ES 2.0 en favor d'OpenGL ES 3.0 (renderexpert)
- Afichatge d'icònas de marcapaginas dins lo selector de colors (Andrei Shkrob)

#### Melhoraments d'estils e d'icònas
- Icòna de forqueta e cotèl pels espaci de restauracion (David Martinez)
- Marcatge de las zonas umidas amb de raiaduras orizontalas (Viktor Govako)
- Icònas pel fast food e las bicicletas dins los resultats de recèrca e los marcapaginas (David Martinez)
- Parcatges coberts per bicicletas, consignas per bagatges e jòcs d'evasion (David Martinez)
- Estacions de gardians forestièrs e partenaris de pòstas (Viktor Govako)
- Afichatge de mercats, aireas de repaus, lòcs de servici, zonas comercialas e parcs aquatics (Viktor Govako)
- Correccion de la representacion colorada pels bosques, brossalhas e prats a totes los nivèls de zoom (Viktor Govako)
- Correccion dels paramètres de prioritat pels burèus diplomatics (Viktor Govako)

#### Melhoraments divèrses
- Escriure "cop" dins la recèrca tròba los commissariats de polícia, mentre que "film" o "movie theater" localiza los cinemas (theadventurer62)
- Dobrir dins una autra aplicacion aficha ara lo punt seleccionat dins Google Maps (Alexander Borsuk)
- Traduccion espanhòla per mai de categorias de recèrca (David Martinez)
- Mesa a jorn de divèrsas traduccions (contributors de Weblate)

Obtenètz Organic Maps sus [AppStore][appstore], [Google Play][googleplay], [Huawei AppGallery][appgallery], [Obtainium][obtainium], [Accrescent][accrescent], e [FDroid][fdroid].

{{ references() }}
